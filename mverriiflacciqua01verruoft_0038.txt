EPISTOLA PAULLI

AD

CAROLUM REGEM.

Divum largitatis munere, sapientia potentiaque praefulgi-
do Domino Regi Carolo Regum sublimissimo Paullus ulti-
mus servulus. Cupiens aliquid vestris bibliothecis addere,
quia ex proprio perparum valeo, necessario ex alieno mu-
tuavi. Festus denique Pompeius Romanis studiis affatim
eruditus, tam sermonum abditorum, quam etiam quarun-
dam causarum origines aperiens, opus suurn ad viginti usÎ‡
que prolixa volumina extendit: ex qua ego prolixitate su-
perflua quaeque, et minus necessaria praetergrediens, et
quaedam abstrusa penitus stylo proprio enucleans, nonnulla
ita ut erant posita relinquens, hoc vestrae celsitudini legen-
dum compendium obtuli. In cujus serie, si tamen lectum
ire non dedignabimini, quaedam secundum artem, quaedam
juxta etymologiam posita non inconvenienter invenietis, et
praecipue civitatis vestrae Romuleae viarum, portarum, mon-
tium, locorum, tribuumque vocabula diserta reperietis, ri-
tus praeterea gentilium, et consuetudines, varias dictiones
quoque poetis et historiographis familiares, quas in suis
opusculis frequentius posuere: quod exiguitatis meae mu-
nusculum si sagax et subtilissimum vestrum ingenium non
usquequaque repulerit, tenuitatem meam, vita comite, ad
potiora excitabit. Vale.

