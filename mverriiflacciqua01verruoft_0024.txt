,IOHANNIS CLERICI

DE EDITIONE DACERIANA

A SE AUCTIUS RECUSA

ADMONITIO LECTORI.

CUM statuissemus recudere Parisiensem Editionem Pom·
peii Festi, moniti sumus ei nonnulla deesse, quae si supple-
rentur, Lectorum usibus accommodatior futura haec nostra
Editio videbatur. Primum deerant notae integrae viri sum-
mi Jos. Scaligeri, quas contractas suis admiscuerat Vir
Clarissimus And. Dacerius, plerumque quidem addito no-
mine Scaligeri‚ sed et interdum omisso. Eas integras,
atque subjecto constanter Scriptoris nomine, edi hic cu-
ravimus. Secundo, idem praestitimus in notis Ant. Augus-
tini et Fulvii Ursini, quas deesse etiam videbamus, nisi
earum obiter meminisset Dacerius. Scaliger quidem et
Augustinus nondum viderant Fragmentum Festi3 sed tamen
felicissime lacunas exemplarium suorum subinde suppleve-
re, praesertim Scaliger3 a quo ideo inspectum fragmentum,
quamvis dissimularit, fuere qui crediderint. Attamen et
interdum ab ejus vocibus abit, ita tamen ut si aberret docte
omnino hallucinetur‚ et lectu sit dignissimus. Tertio,
Fragmentum et Schedas, cum notulis Ful. Ursini, subjunxi-
mus, ut a Lectoribus possent cum superioribus comparari.
Tametsi enim ex iis suppletae sint lacunae Festi, nonnulla
etiamnum sunt quae in eo non comparent, et quae intercidere
negligentia nostra nefas duximus. Haec de hac Editione
monenda habebamus, ad quae hoc unum accedet3 innumera
menda Typothetarum, quae in Editionem parisiensem ir«
repserant, ex hac fuisse diligenter sublata. Vale,

